# Esempio esame "Statistiche Comuni"

Si consideri un file in formato testuale contenente le informazioni sui comuni italiani (*elenco-comuni-italiani.csv*)
in cui vi sia l'informazione di un comune per ciascuna riga del file, con i campi separati dal carattere ';'.

Si realizzi un programma in linguaggio Python che, dopo avere letto le informazioni contenute nel file, legga il
contenuto del file *regioni.txt*, che contiene il nome di una regione italiana in ciascuna riga. Per ciascuna di tali
regioni, il programma stampi:

- il numero di comuni presenti in tale regione
- il comune il cui nome ha il numero minimo di caratteri (a parità di lunghezza, si stampi quello che viene prima in
  ordine alfabetico)
- il comune il cui nome ha il numero massimo di caratteri (a parità di lunghezza, si stampi quello che viene prima in
  ordine alfabetico)

Il programma ripeterà l'elaborazione fino al termine del file *regioni.txt*.

## Note di formato

- La prima riga del file deve essere ignorata in quanto contiene i nomi dei campi
- Il nome del comune si trova nel settimo campo
- Il nome della regione si trova nell'undicesimo campo

Esempio di riga del file:

    01;201;001; 006 ;001006;Almese;Almese;;1;Nord-ovest;Piemonte;Torino;3;0;TO;1006;1006;1006;1006;A218;ITC;ITC1;ITC11

(Fonte dati: https://www.istat.it/it/archivio/6789)

## Esempio

Supponendo che il file *regioni.txt* abbia il seguente contenuto:

    Lazio
    Piemonte

il programma dovrà generare il seguente output:

    *** REGIONE Lazio ***
    Nella regione Lazio ci sono 378 comuni
    Il nome più breve è Arce e quello più lungo è Monte San Giovanni in Sabina
    *** REGIONE Piemonte ***
    Nella regione Piemonte ci sono 1181 comuni
    Il nome più breve è Re e quello più lungo è Monasterolo di Savigliano

